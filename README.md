Proiect-Colectiv
================

Proiect Colectiv sem 2 an 2 2013 grupa 224/1+ RMS

================

ENUNUT PROBLEMA

Resource Management System (RMS)

	Un director de departament academic dispune de resurse umane (persoane angajate pe diverse posturi didactice, ştiinţifice sau administrative, 
cu sau fără doctorat), financiare şi logistice (săli, echipamente, etc). Departamentul este implicat în mai multe proiecte, de natură didactică 
(programe de studii la nivel de licenţă şi master), ştiinţifică (granturi de cercetare) şi administrativă (manifestări științifice, cercuri studenţeşti, 
examene de admitere şi de finalizare, participarea la evenimente organizate de mediul de afaceri, etc). 
	Cadrele didactice din departament au norma stabilită prin statele de funcții, realizate printr-o aplicație software dedicată. Orarul semestrial se 
stabilește de o altă aplicație software specializată. Ambele documente sunt disponibile în format electronic.
Un proiect de cercetare are o echipă de realizare și mai multe faze, iar fiecare fază mai multe activități. La fiecare activitate participă mai multe 
persoane din echipa grantului, fiecare cu un număr de ore planificat. Bugetul unei activități se defalcă în cheltuieli cu manopera (plata salariilor), 
cheltuieli cu mobilitățile (participarea la manifestări științifice – taxe de participare, transport, cazare și diurnă) și cheltuieli de logistică 
(achiziționare de consumabile și echipamente).
	Un eveniment administrativ are o perioadă de desfășurare, o listă de persoane implicate și un calendar – o listă de activități. Fiecare activitate este 
compusă din mai multe sarcini; o sarcină este efectuată de una sau mai multe persoane, într-un interval de timp specificat și având alocate zero/una/mai 
multe resurse logistice. 
	Scopul nostru este realizarea unui sistem de gestiune a resurselor (SGR) care să permită directorului de departament şi personalului acestuia 
(cadre didactice, personal de cercetare şi administrativ, doctoranzi) să colaboreze şi să interacţioneze pentru folosirea cât mai bună a resurselor departamentului. 
	Directorul de departament foloseşte SGR pentru definirea proiectelor și a evenimentelor administrative, aprobarea unor activităţi şi obţinerea de rapoarte de 
alocare şi de folosire a resurselor, pentru fiecare membru al departamentului, fiecare proiect/eveniment, fiecare activitate și fiecare resursă logistică.
	Cadrele didactice și de cercetare folosesc SGR pentru obţinerea şi înregistrarea informaţiilor legate de activităţile didactice pe care le desfăşoară, 
din perspectivă didactică, ştiinţifică şi administrativă.
	Personalul administrativ folosește SGR pentru definirea resurselor umane, financiare şi logistice ale departamentului.

	
	
Lista de caracteristici a SGR
Cod | Descriere

1. Caracteristici (nevoi) administrative
F1.1. Înregistrează resurse umane (persoane angajate pe diverse posturi didactice şi/sau ştiinţifice, cu sau fără doctorat)
F1.2. Înregistrează resurse financiare 
F1.3. Înregistrează resurse logistice (săli, echipamente, etc)
F1.4. Importă state de funcţii generate de aplicaţia software externă
F1.5. Importă orarul generat de aplicația software externă

2. Caracteristici (nevoi) pentru directorul de departament
F2.1. Defineşte programe de studiu la nivel de licenţă şi master
F2.2. Defineşte granturi de cercetare (echipă, faze, activități)
F2.3. Defineşte evenimente administrative (time frame, teams, activities, tasks)
F2.4. Defineşte cercuri studenţeşti pentru anumite programe de studiu
F2.5. Obţine rapoarte de alocare şi de folosire a resurselor, pentru fiecare membru al departamentului, fiecare proiect/eveniment, fiecare fază/activitate și fiecare resursă logistică
F2.6. Aprobă activităţile membrilor departamentului
F2.7. Aprobă cererile de creare a unor a unor proiecte ştiinţifice şi evenimente administrative noi

3. Caracteristici (nevoi) pentru cadre didactice
F3.1. Obţine calendarul activităţilor (didactice, ştiinţifice şi administrative)  la care participă
F3.2. Transmite directorului de departament cereri de creare a unor proiecte ştiinţifice şi administrative noi
F3.3. Înregistrează activităţi de cercetare desfăşurate în cadrul proiectelor de cercetare (activităţile vor fi aprobate de directorul de departament)

4. Caracteristici (nevoi) publice, accesibile publicului
F4.1. Obţine informaţii despre resursele umane şi logistice ale departamentului
F4.2. Obţine informaţii despre toate proiectele departamentului (fără detalii financiare şi cu posibilitatea nepublicării unor activităţi considerate confidenţiale)
F4.3. Obţine calendarul activităţilor didactice, ştiinţifice şi administrative (cu diferite posibilităţi de filtrare)

